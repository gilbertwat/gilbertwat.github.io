# 好似好耐冇寫野

近排香港啲統治者好似short左咁連自己母語都唔敢認。唔知幾時我地會怕到連自己母語都敢講唔敢寫。我個人好衰，越唔俾做越唔make sense…

* * *

### 好似好耐冇寫野

近排香港啲統治者好似short左咁連自己母語都唔敢認。唔知幾時我地會怕到連自己母語都敢講唔敢寫。我個人好衰，越唔俾做越唔make sense
嘅規則越會去打破。咁我幾中意寫野，寫野可以令我飛黎飛去嘅思想理順一下。一路寫一路可以諗清楚自己想講咩，想講一個點嘅故仔或者令人明白一個點嘅concept。

從今日起我會試下每日攞三十分鐘黎寫一啲野，如果係工作嘅野我都會用英文，咁始終做tech野都係以英文書寫多，我真係唔識變量、函式、⋯講起依樣野都幾奇怪，當我工作嘅時候，我通常都係都係用英文黎諗野，我啲同事有時會覺得奇怪，我講講下野會轉channel。係因為我之果幾句係自己腦內翻譯，不過我覺得攰，因此變翻腦裏面原來個句😅

有啲時候仲奇怪，我打工果到主要都用slack溝通，我近排新同事有時會打廣東語。我到依家都未係好習慣。所以我係到諗，我做野嘅時候，我嘅default
language就係英文。會唔會我做野嘅母語就係英文？同埋，我自覺，我用英文嘅時候，我諗野我都係比較上structrual d, logical
d。廣東語嘅時候，反而傳神啲，燥啲，寸啲仆街啲。真係好奇怪。

所以，我想同香港果班僭主講，你吃(jaak3)屎啦。

By [Gilbert Wat](https://medium.com/@gilbertwat) on [May 5,
2018](https://medium.com/p/eb6dfaa8c480).

[Canonical
link](https://medium.com/@gilbertwat/%E5%A5%BD%E4%BC%BC%E5%A5%BD%E8%80%90%E5%86%87%E5%AF%AB%E9%87%8E-eb6dfaa8c480)

Exported from [Medium](https://medium.com) on April 18, 2024.

